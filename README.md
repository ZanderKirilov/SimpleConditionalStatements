# SimpleConditionalStatements

1. Проверка за отлична оценка
Първата задача от тази тема е да се напише конзолна програма, която въвежда оценка (десетично число) и отпечатва “Excellent!”, ако оценката е 5.50 или по-висока.

2. Отлична оценка или не
Следващата задача от тази тема е да се напише конзолна програма, която въвежда оценка (десетично число) и отпечатва “Excellent!”, ако оценката е 5.50 или по-висока, или “Not excellent.” в противен случай.

3. Четно или нечетно
Да се напише програма, която въвежда цяло число и печата дали е четно или нечетно.

4. Намиране на по-голямото число
Да се напише програма, която въвежда две цели числа и отпечатва по-голямото от двете.

5. Изписване на число до 10 с думи
Да се напише програма, която въвежда цяло число в диапазона [0…10] и го изписва с думи на английски език. Ако числото е извън диапазона, изписва “number too big”.

6. Бонус точки
Дадено е цяло число – брой точки. Върху него се начисляват бонус точки по правилата, описани по-долу. Да се напише програма, която пресмята бонус точките за това число и общия брой точки с бонусите.
Ако числото е до 100 включително, бонус точките са 5.
Ако числото е по-голямо от 100, бонус точките са 20% от числото.
Ако числото е по-голямо от 1000, бонус точките са 10% от числото.
Допълнителни бонус точки (начисляват се отделно от предходните):
  За четно число -> + 1 т.
  За число, което завършва на 5 -> + 2 т.
  
7. Сумиране на секунди
Трима спортни състезатели финишират за някакъв брой секунди (между 1 и 50). Да се напише програма, която въвежда времената на състезателите и пресмята сумарното им време във формат "минути:секунди". Секундите да се изведат с водеща нула (2 -> "02", 7 -> "07", 35 -> "35").

8. Конвертор за мерни единици
Да се напише програма, която преобразува разстояние между следните 8 мерни единици: m, mm, cm, mi, in, km, ft, yd. Използвайте съответствията от таблицата по-долу:

входна единица изходна единица
1 meter (m) 1000 millimeters (mm)
1 meter (m) 100 centimeters (cm)
1 meter (m) 0.000621371192 miles (mi)
1 meter (m) 39.3700787 inches (in)
1 meter (m) 0.001 kilometers (km)
1 meter (m) 3.2808399 feet (ft)
1 meter (m) 1.0936133 yards (yd)

9. Познай паролата
Да се напише програма, която въвежда парола (един ред с произволен текст) и проверява дали въведеното съвпада с фразата “s3cr3t!P@ssw0rd”. При съвпадение да се изведе “Welcome”. При несъвпадение да се изведе “Wrong password!”.

10. Число от 100 до 200
Да се напише програма, която въвежда цяло число и проверява дали е под 100, между 100 и 200 или над 200. Да се отпечатат съответно съобщения.

11. Еднакви думи
Да се напише програма, която въвежда две думи и проверява дали са еднакви. Да не се прави разлика между главни и малки думи. Да се изведе “yes” или “no”.

12. Информация за скоростта
Да се напише програма, която въвежда скорост (десетично число) и отпечатва информация за скоростта. При скорост до 10 (включително) отпечатайте “slow”. При скорост над 10 и до 50 отпечатайте “average”. При скорост над 50 и до 150 отпечатайте “fast”. При скорост над 150 и до 1000 отпечатайте “ultra fast”. При по-висока скорост отпечатайте “extremely fast”.

13. Лица на фигури
Да се напише програма, която въвежда размерите на геометрична фигура и пресмята лицето й. Фигурите са четири вида: квадрат (square), правоъгълник (rectangle), кръг (circle) и триъгълник (triangle). На първия ред на входа се чете вида на фигурата (square, rectangle, circle или triangle). Ако фигурата е квадрат, на следващия ред се чете едно число – дължина на страната му. Ако фигурата е правоъгълник, на следващите два реда четат две числа – дължините на страните му. Ако фигурата е кръг, на следващия ред чете едно число – радиусът на кръга. Ако фигурата е триъгълник, на следващите два реда четат две числа – дължината на страната му и дължината на височината към нея. Резултатът да се закръгли до 3 цифри след десетичната точка.

14. Време + 15 минути
Да се напише програма, която въвежда час и минути от 24-часово денонощие и изчислява колко ще е часът след 15 минути. Резултатът да се отпечата във формат hh:mm. Часовете винаги са между 0 и 23, а минутите винаги са между 0 и 59. Часовете се изписват с една или две цифри. Минутите се изписват винаги с по две цифри, с водеща нула когато е необходимо.

15. Еднакви 3 числа
Да се въведат 3 числа и да се отпечата дали са еднакви (yes / no)

16. Изписване на число до 100 с думи
Да се напише програма, която превръща число [0…100] в текст: 25  “twenty five”. Ако числото не е в диапазона, принтирайте „invalid number”.
